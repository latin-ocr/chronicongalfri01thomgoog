LE BAKER DE SWYNEBROKE. 95

‘Item, omnes obsidioneS, per potenciam cuiuscumque subditorum Amnem.
duorum regum in Vasconia seu Gyenna vel Britannia seu Pictavia aut
in insulis marinis congeste vel ubicumque, immediate post pupplicacio-
nem istarum treugarum erunt solute.

 

‘Item, quod, si castrum vel villa vel fortalicium, homines aut alia
quecumque bona mobilia seu immobilia fuerint capta post confirmacio-
nem istarum treugarum, quamvis non pupplicatarum, sint tamen in
integrum statum restituta in quo fuerant die confirmacionis istarum
treugarum.

‘Item, iusticia fiat cuilibet volenti conqueri de lapsu seu suga seu
fide mentita cuiuscumque captivi, et ad hoc sint iudices specialiter
deputati.

‘ Item, quod cuilibet volenti redempcionem suam solvere aut ab
alico debitum exigere seu de alio proponere querelam assingnetur
salvus conductus et securus.

‘ Item, quod treuge sint confirmate quoad Scotos et eorum marchias;
quas tamen treugas Scoti si voluerint vel ¹ potuerint infringere, nec
minus tamen inter reges et alios in eiis comprehensos erunt observate.

‘Item, ad intemeratam custodiam istarum treugarum sint iudices
specialiter deputati, per quos vel per reges sit precautum quod, si
aliquod contrarium istis treugis per aliquem suerit attemptatum, ad sta-
tum debitum treuge sint reformate, nec propter aliquid eiis contrarium
factum sint fracte ipse, articulis tamen Scociam tangentibus suo robore
permansuris.

‘Item, iudices assignati ad reformacionem violacionis istarum treu-
garum, si alicam fieri contingat, ipsam in locis ad hoc maxime oportunis
et ex assensu parcium electis studeant resarcire. Ceterum in causis
istarum treugarum firmitatem concernentibus sint iudices constituti
constabularius et marescallus Anglie et comes Lancastrie et dominus
Bartholomeus de Bourghasch, ex parte regis Anglie; item, constabula-
rius et marescallus Francie et comes Dactoens et dominus Galsridus de
Chamy, ex parte regis Francie.

‘Insuper est ordinatum quod treuge iste sint pupplice proclamate in
Vasconia et Britannia infra diem vicesimum, et in Scocia infra diem tri·
cesimum, a die confirmacionis earumdem treugarum, ipsis usque ad
festum sancti Barnabe Apostoli proximum sequens dumtaxat valituris?

ὀνκ. Β.

